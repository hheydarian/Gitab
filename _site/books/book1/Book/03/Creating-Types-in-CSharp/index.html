<!doctype html>
<html lang="fa" dir="rtl">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Gitab | کتابخانهٔ ترجمه‌های دات‌نت و سی شارپ</title>
  <meta name="description" content="ترجمه‌های فارسی کتاب‌های فنی — سریع، مینیمال و قابل اتکا.">
  <link rel="stylesheet" href="/styles/main.css">
</head>
<body>
  <!-- هدر مشترک -->
  <header class="header">
    <div class="container nav-wrap">
      <a class="brand" href="/">
        <img src="/icone/logo.svg" alt="Gitab" width="28" height="28">
        <span>Gitab</span>
      </a>

      <nav class="nav">
        <a href="/">خانه</a>
        <a href="/books/list-books">کتاب‌ها</a>
        <a href="#">همکاری</a>
        <a href="#">درباره‌ما</a>
      </nav>

     <div class="nav-actions">
  <button id="themeToggle" class="icon-btn theme-btn" aria-label="تغییر حالت">
    <img class="icon-sun" src="/icone/sun.svg" alt="روشن">
    <img class="icon-moon" src="/icone/moon.svg" alt="تاریک">
  </button>

  <a class="icon-btn" href="https://github.com/hheydarian/Gitab" target="_blank" title="GitHub">
    <img src="/icone/github.svg" alt="GitHub">
  </a>
</div>

  </header>

  <!-- محتوای صفحه -->
  <main class="site-main">
    <h1>فصل سوم : ایجاد انواع نوع داده در سی شارپ</h1>
<p><img src="../../../assets/image/03/ImageStartChapter3.png" alt="Conventions-UsedThis-Book"></p>
<p>در این فصل ما به سمت بررسی کردن انواع  داده و  اعضای نوع میپردازیم</p>
<h2>کلاس ها</h2>
<p>یک <code>class</code> پرکاربردترین گونه از نوع ارجاعی است. ساده‌ترین ساختار ممکن برای اعلان یک کلاس این‌گونه است:</p>
<pre><code class="language-Cs">class YourClassName{

}
</code></pre>
<p>یک کلاس پیچیده‌تر می‌تواند به صورت  اختیاری دارای بخش های زیر باشد :
پیش از واژه کلیدی <code>class</code>:
صفت ها و اصلاح کننده های کلاس. اصلاح کننده های که تو در کلاس های  تو در تو نمیبینی ، عبارتند از :
<code>partial</code> , <code>public</code> , <code>internal</code> , <code>abstract</code> , <code>sealed</code> , <code>static</code> و <code>unsage</code>
پس از <code>YourClassName</code> :
پارامتر های نوع عمومی (Generic Type) و محدودیت‌ها، یک کلاس پایه و رابط‌ها</p>
<h3>درون آکولاد ها {}</h3>
<p>اعضای کلاس (این اعضا : متدها ، ویژگی ها، ایندکسرها، رویدادها ،فیلدها، سازنده‌ها ، عمگرهای سربار گذاری شده  و انواع تودرتو و یک فاینالیزر هستند).</p>
<p>این بخش تمام این سازه‌ها به جز صفت ها، توابع عملگر و واژه کلیدی <code>unsafe</code> را پوشش می دهد،
که آن‌ها در فصل چهارم پوشش داده شده اند. بخش های زیر به شرح هر یک از اعضای کلاس می پردازد.</p>
<h2>فیلد ها (Fields)</h2>
<p>یک فیلد یک متغیر است که بخشی از اعضای یک کلاس و استراکت به حساب می آید برای نمونه :</p>
<pre><code class="language-Cs">class Octopus{
    string name;
    public int age = 10;
}
</code></pre>
<p>فیلد ها اجازه استفاده از اصلاح‌کننده(modifers) رو دارند :
<strong>اصلاح‌کننده‌</strong> <strong>استاتیک</strong>(Static modifier) : <code>static</code>
<strong>اصلاح‌کننده</strong> <strong>دسترسی</strong>(Access modifers ) : <code>public</code> <code>internal</code> <code>private</code> <code>protected</code>
<strong>اصلاح‌کننده</strong> <strong>وراثت</strong>(Inheritance modifier) : <code>new</code>
<strong>اصلاح‌کننده</strong> <strong>ناایمن</strong>(Unsafe modifier) : <code>unsafe</code>
<strong>اصلاح‌کننده</strong> <strong>فقط-خواندنی</strong>(Read-only modifier) : <code>readonly</code>
<strong>اصلاح‌کننده نخ‌کشی</strong>(Threading modifier) :  <code>volatile</code></p>
<h2>پیمان‌نامه نام‌گذاری (Naming Conventions)</h2>
<p>دو پیمان‌‌نامه  نام‌گذاری رایج برای فید های خصوصی وجود دارد:</p>
<ul>
<li><code>شتروار (camel-cased)</code> : firstName</li>
<li><code>شتروار با خط زیرین (camel-cased with an underscore)</code> : _firstName
پیمان نامه دوم به تو اجازه میده تا به سرعت فیلد‌های خصوصی را از پارامتر‌ها و متغیرهای محلی شناسایی کنی.
در بسیاری از زبان ها از پیمان‌نامه دوم استفاده میشود</li>
</ul>
<h2>اصلاح‌کننده readonly</h2>
<p>این اصلاح‌کننده ، فیلد را پس از ساخته شدن غیرقابل ویراش می کند.
یک فیلد فقط-خواندنی را می‌توان تنها در اعلان یا درون سازنده نوع دربرگیرنده آن مقداردهی کرد.</p>
<h2>مقداردهی اولیه فیلد</h2>
<p>مقداردهی اولیه به فیلدها اختیاری است.
یک فیلد مقداردهی نشده ، یک مقدار پیش‌فرض دارد (برای نمونه : false , null , 0 , \0)
مقداردهی اولیه فیلد پیش از سازنده ها اجرا میشود :</p>
<pre><code class="language-Cs">public int Age = 10;
</code></pre>
<p>یک مقداردهی اولیه فیلد میتواند دربرگیرنده عبارت ها و فراخوانی متدها باشد :</p>
<pre><code class="language-Cs">static readonly string TempFolder = System.IO.Path.GetTempPath();
</code></pre>
<p>در اینجا ما از مقدار بازگشتی <code>GetTempPath</code> متغیر <code>TempFolder</code> را مقداردهی کردیم</p>
<h2>اعلان هم‌زمان چند فیلد (Declaring multiple fields together)</h2>
<p>برای آسان سازی ، ما میتوانیم چندین فیلد را از یک نوع را با یک فهرست جداشده با کاما اعلان کنیم.
این روش مناسب برای اشتراک‌گذاری صفت ها و اصلاح‌کننده های فیلد است :</p>
<pre><code class="language-Cs">static readonly int legs = 8,
                    eyse = 2;
</code></pre>
<h2>ثابت ها (Constants)</h2>
<p>یک ثابت به صورت ایستا و در زمان کامپایل ارزیابی میشود و کامپایلر در هر جایی که از آن استفاده شود ، مقدارش را جایگزین میکند (مانند ماکرو در زبان C++ ).
یک ثابت می‌تواند از نوع <code>string</code> , <code>char</code> , <code>bool</code>و هر یک از انواع عددی داخلی یا یک نوع <code>enum</code> باشد.</p>
<p>یک ثابت با واژه کلیدی <code>const</code> اعلان می‌شود و باید با یک مقدار مقداردهی اولیه شود.
برای نمونه :</p>
<pre><code class="language-Cs">public class Test{
    public const string Message = &quot;Hello World!&quot;;
}
</code></pre>
<p>یک ثابت میتواند نقشی همانند یک فیلد <code>static readonly</code> داشته باشد ، اما بسیار محدودتر است،
هم از نظر نوع‌هایی که میتوانی به کار ببری و هم از نظر معنای مقداردهی اولیه فیلد.</p>
<p>یک ثابت همچنین با فیلد <code>static readonly</code> فرق دارد ، زیرا ارزیابی ثابت در زمان کامپایل رخ میدهد ، از این رو :</p>
<pre><code class="language-Cs">public static double Circumference (double radius)
{
 return 2 * System.Math.PI * radius;
}
</code></pre>
<p>به این صورت کامپایل میشود :</p>
<pre><code class="language-Cs">public static double Circumference (double radius)
{
 return 6.2831853071795862 * radius;
}

</code></pre>
<p>برای عدد <code>PI</code> منطقی است که ثابت باشد ، چرا که مقدار آن در زمان کامپایل از پیش تعیین شده است.
در مقابل ، مقدار یک فیلد <code>static readonly</code> می تواند هر بار که برنامه اجرا می شود، متفاوت باشد:</p>
<pre><code class="language-Cs">static readonly DateTime StartupTime = DateTime.Now;
</code></pre>
<p>یک فیلد <code>static readonly</code> هنگامی که یک مقدار را به اسمبلی های دیگر نمایش می‌دهی و ممکن است آن مقدار در نسخه بعدی تغییر کند ، مزیت دارد. برای نمونه ، فرض کن اسمبلی <code>X</code> یک ثابت را این گونه نمایش میدهد:</p>
<pre><code class="language-Cs">public const decimal ProgramVersion = 2.3;
</code></pre>
<p>اگر اسمبلی <code>Y</code> به <code>X</code> ارجاع دهد و از این ثابت استفاده کند، مقدار <code>2.3</code> در زمان کامپایل در اسمبلی <code>Y</code> جاسازی می‌شود. این به این معنی است که اگر بعدها <code>X</code> با ثابت <code>2.4</code> دوباره کامپایل شود، <code>Y</code> همچنان از مقدار قدیمی <code>2.3</code> استفاده خواهد کرد، تا زمانی که <code>Y</code> دوباره کامپایل شود. یک فیلد <code>static readonly</code> از این مشکل جلوگیری می‌کند.
از نگاهی دیگر، هر مقداری که ممکن است در آینده تغییر کند، به تعریف «ثابت» نیست؛ بنابراین نباید به این شکل نمایش داده شود.</p>
<p>ثابت ها می توانند در درون یک متد نیز اعلان شوند :</p>
<pre><code class="language-Cs">void TestPI(){
    const double twoPI = 2 * System.Math.PI;
    //...
}
</code></pre>
<p>ثابت های غیر محلی اجازه استفاده از اصلاح کننده های زیر را دارند :
<strong>اصلاح‌کننده های دسترسی</strong> :
<code>private</code> <code>public</code> <code>internal</code> <code>protected</code>
<strong>اصلاح‌کننده وراثت</strong>:
<code>new</code></p>
<h2>متد ها (Methods)</h2>
<p>متد ها یکی از مفاهیم مهم در تمام زبان های برنامه نویسی است ،
یک متد ، یک کار را در یک سری از دستور ها انجام میدهد.
یک متد میتواند با شناساندن پارامتر‌ها ، داده‌های ورودی را از فراخواننده بگیرد و با شناساندن یک گونه‌ی بازگشتی، داده‌ها را به فراخواننده بازگرداند،
اگر بخواهیم کمی ساده تر توضیح دهیم ، متد ها مانند یک جعبه ابزار هستن به آنها مقدار اولیه را میدهیم و روی آن مقدار کاری را انجام میدهد و چیزی را پس میدهد.
یک متد میتواند یک گونه‌ی بازگشتی <code>void</code> را شناساند که نشان می‌دهد هیچ ارزشی(مقداری) را به فراخواننده‌ی خویش باز نمی‌گرداند.
یک متد همچنین میتواند داده‌ها را از راه پارامتر های <code>ref</code> و <code>out</code> به فراخواننده بازگردانند
(مانند پوینتر ها در زبان <code>C</code>)</p>
<p>امضای یک متد باید در درون یک گونه (type) بی همتا باشد. امضای یک متد ، از نام آن و گونه های پارامترها به ترتیب (اما نه نام پارامترها و نه گونه‌ی بازگشتی) تشکیل شده است.</p>
<ul>
<li><code>پی نوشت :</code> پالایشگاه : اصلاح‌کننده
واژه <code>اصلاح‌کننده</code> یک واژه عربی است و واژه <code>پالایشگاه یا پالایشگر</code> معادل پارسی آن است هر دو درست هستند.</li>
</ul>
<p>متدها اجازه‌ی به کارگیری پالایشگرهای (modifiers) زیر را میدهد :</p>
<ul>
<li>اصلاح‌کننده ایستا (Static modifier) : <code>static</code></li>
<li>اصلاح‌کننده های دسترسی (Access modifiers) :</li>
</ul>
<pre><code class="language-Cs">public , internal , private , protected
</code></pre>
<ul>
<li>اصلاح‌کننده ارث‌ بری (Inheritance modifiers) :</li>
</ul>
<pre><code class="language-Cs">new , virtual , abstract , override , sealed
</code></pre>
<ul>
<li>
<p>اصلاح‌کننده متد پاره‌ای(Partial method modifier) : <code>partial</code></p>
</li>
<li>
<p>اصلاح‌کننده کد ناهمزمان (Asynchronous code modifier) :
<code>async</code>
نمونه :</p>
</li>
</ul>
<pre><code class="language-Cs">static async Task Main(string[] args)
{
    Console.WriteLine(&quot;Starting...&quot;);
    await Task.Delay(3000);
    Console.WriteLine(&quot;Finished.&quot;);
}
</code></pre>
<p><strong>Task</strong> در C# نمایانگر یک عملیات ناهمزمان (asynchronous) است که می‌تواند در آینده به پایان برسد. این امکان را می‌دهد که برنامه به انجام کارهای دیگر ادامه دهد در حالی که منتظر نتیجه یک عملیات طولانی‌مدت است. در فصل های آینده در این باره بیشتر یاد خواهید گرفت</p>
<h3>متد‌های بیان-پیکر  (Expression-bodied methods)</h3>
<p>یک متد که از یک تک‌‌‌ بیان (single expression) ساخته شده است ، مانند :</p>
<pre><code class="language-Cs">int foo (int x) {
    return x * 2;
}
</code></pre>
<p>میتوانید به گونه‌ای کوتاه تر به شکل یک متد بیان-پیکر نوشته شود. در این شیوه ، یک پیکان فربه (<code>=&gt;</code>) جای آکولاد‌ها و کلیدواژه‌ی <code>return</code> استفاده میگردد :</p>
<pre><code class="language-Cs">int foo (int x) =&gt; Console.WriteLine(x);
</code></pre>
<p><strong>همیشه به یاد داشته باشید کد بلند نشان بهتر بودن نیست همیشه کد را بهینه تر و کوتاه تر بکنید و قابل فهم تر</strong></p>
<h3>متد های بومی (Local methods)</h3>
<p>شما میتوانید یک متد را در درون یک متد دیگر شناسایی کنید :</p>
<pre><code class="language-Cs">void WriteCubes(){
    Console.WriteLine(Cube(3));
    Console.WriteLine(Cube(4));
    Console.WriteLine(Cube(5));
    int Cube (int value) =&gt; value * value * value;
}
</code></pre>
<p>متد های بومی (در این نمونه <code>Cube</code>) تنها برای متد دربرگیرنده (در این نمونه <code>WriteCubes</code>) دیدنی است(دیدنی است به این معنا که دردسترس است). این کار ، گونه‌ی دربرگیرنده را ساده تر میکند و به همه‌ی کسانی که به کد نگاه میکنند، بی درنگ نشان می‌دهد که <code>Cube</code> در هیچ جای دیگری به کار نمی‌رود. یک فایده‌ی دیگر متد های بومی این است که می توانید  به متغیرهای بومی و پارامترهای متد دربرگیرنده دسترسی داشته باشید.
این کار، پیامدهای زیادی دارد که در بخش های آینده به ریزنگاری آن ها میپردازیم.</p>
<p>متدهای بومی میتوانند در درون گونه‌های کنشی دیگر نیز پدیدار شوند، مانند دسترسی سازهای ویژوگی(property accessors)، سازنده‌ها و مانند آن‌ها. شما حتی میتوانید متدهای بومی را در درون متدهای  بومی را در درون متدهای بومی دیگر و در درون بیان‌های لامبدا که از یک بلوک دستور بهره می‌برند، بگذارید. متدهای بومی می‌توانند پیمایشگر (iterators) یا ناهمزمان (asynchronous) باشند.</p>
<h3>متدهای بومی ایستای (Static local methods)</h3>
<p>افزودن پالایشگر <code>static</code> به یک متد بومی (از C# 8) از دیدن متغیرهای بومی و پارامترهای متد دربرگیرنده توسط آن، پیشگیری کند.
این کار به کاستن همبستگی کمک کرده و از ارجاع ناخواسته متد بومی به متغیر های متد دربرگیرنده جلوگیری میکند.</p>
<p>نمونه :</p>
<pre><code class="language-Cs">static int CalculateSquare(int n)
{
    // متد بومی ایستای برای محاسبه مربع
    static int Square(int x)
    {
        return x * x;
    }

    return Square(n);

    //یا به صورت خلاصه تر : 
    static int Square(int x) =&gt; return x * x;
}
</code></pre>
<h3>متدهای بومی و دستورهای سطح-بالا(Top-level statements)</h3>
<p>هر متدی که در دستورهای سطح-بالا شناسایی کنید، یک متد بومی شمرده میشود.
این بدان معناست که (اگر با <code>static</code> نشان‌گذاری نشده باشد)
میتوانید به متغیرهای دروندستورهای سطح-بالا دسترسی داشته باشید :</p>
<pre><code class="language-Cs">int x = 3;
void Foo() =&gt; Console.WriteLine(x);
</code></pre>
<h3>پربارسازی متدها (Overloading methods)</h3>
<p>متدهای بومی نمی‌توانند پربارسازی شوند. این بدان معناست که متدهای که در دستور های سطح-بالا شناسایی شده‌اند(که متدهای بومی شمرده میشوند) نمی توانند پربارسازی شوند.</p>
<p>یک گونه می‌تواند متدها را پربارسازی کند(چند متد با نام یکسان شناسایی کند) تا زمانی که امضاها ناهمسان باشند.
برای نمونه، همه‌ی متدهای زیر میتوانند در یک گونه همزیستی داشته باشند:</p>
<pre><code class="language-Cs">void Foo (int x){}
void Foo(double x){}
void Foo (int x , float y){}
void Foo(float x, int y){}
</code></pre>
<p>با این همه، جفت متدهای زیر نمی‌توانند در یک گونه همزیستی داشته باشند، زیرا گونه‌ی بازگشتی و پالایشگر <code>params</code> بخشی از امضای یک متد نیستند:</p>
<pre><code class="language-Cs">void Foo (int x) {}
float Foo (int x) {} 

void Goo (int[] x) {}
void Goo (params int[] x) {} 
</code></pre>
<p>این که یک پارامتر با ارزش می‌گذرد یا با ارجاع، نیز بخشی از امضا است.
برای نمونه، <code>Foo(int)</code> می‌تواند با <code>Foo(ref int)</code> یا <code>Foo(out int)</code> همزیستی داشته باشد. با این همه، <code>Foo(ref int)</code> و <code>Foo(out int)</code> نمی‌توانند همزیستی داشته باشند:</p>
<pre><code class="language-Cs">void Foo (int x) {}
void Foo (ref int x) {}
void Foo (out int x) {} 
</code></pre>
<h3>سازنده‌های نمونه‌ای (Instance Constructors)</h3>
<p>سازنده‌ها کد آغازگری را در یک کلاس یا ساختار به کار می‌اندازند. یک سازنده مانند یک متد شناسایی می‌شود، جز اینکه نام متد و گونه‌ی بازگشتی به نام گونه‌ی دربرگیرنده کاهش می‌یابد:</p>
<pre><code class="language-Cs">Panda p = new Panda (&quot;Petey&quot;);

public class Panda
{
 string name;
 public Panda (string n)
 {
 name = n;
 }
}
</code></pre>
<p>سازنده های نمونه‌ای اجازه‌ی به‌کارگیری پالایشگرهای زیر را میدهند :</p>
<ul>
<li>پالایشگرهای دسترسی (Access modifiers)
<code>public internal private protected</code></li>
<li>پالایشگرهای کد بی‌مدیریت (Unmanaged code modifiers)
<code>unsafe extern</code></li>
</ul>
<p>سازنده های تک دستوری نیز میتوانند به عنوان اندام های بیان-پیکر نوشته شوند:</p>
<pre><code class="language-Cs">public Panda (string n) =&gt; name = n;
</code></pre>
<p>اگر نام یک پارامتر(یا هر نام متغیر دیگری) با نام یک فیلد هم‌پوشانی داشته باشد، میتوانید با پیشوند <code>this</code> فیلد را از هم باز شناسید:</p>
<pre><code class="language-Cs">public Panda (string name ) =&gt; this.name = name;
</code></pre>
<p>برای نمونه  بهتر :</p>
<pre><code class="language-Cs">public class LearnCsharp{
    public string name = &quot;&quot;;

    public Panda(string name) =&gt; this.name = name;
    //در اصل نام اولی به فیلد اشاره میکند و دومی به پارامتر در  متد
}
</code></pre>
<h3>پربارسازی سازنده‌ها(Overloading constructors)</h3>
<p>یک کلاس یا ساختار میتواند سازنده‌ها را پربارسازی کند.
برای پرهیز از تکرار کد(که خیلی مهم است )، یک سازنده میتواند سازنده‌ی دیگری را با بهره‌گیری از کلیدواژه‌ی <code>this</code> فراخوانی کند :</p>
<pre><code class="language-Cs">public class Wine{
    public decimal Price;
    public int Year;
    public Wine (decimal price) =&gt; Price = price;
    public Wine (decimal price, int year) : this (price) =&gt; Year = year;    
}
</code></pre>
<p>زمانی که یک سازنده، دیگری را فراخوانی میکند، سازنده‌ی فراخوانده شده نخست اجرا میشود.</p>
<p>شما میتوانید یک بیان (expression) را به درون سازنده‌ی دیگر بفرستید، به گونه ای که در زیر آمده است :</p>
<pre><code class="language-Cs">public Wine (decimal price, DateTime year) : this (price, year.Year) { }
</code></pre>
<p>این بیان می‌تواند به اندام های ایستا (static) کلاس دسترسی داشته باشد، اما به اندام های نمونه ای(instance) نه.</p>
<p>این نمونه‌ی ویژه میتواند به گونه‌ای بهتر با یک سازنده‌ی تکی که سال را به عنوان یک پارامتر دلخواه(optional) دارد ، پیاده سازی شود :</p>
<pre><code class="language-Cs">public Wine (decimal price, int year = 0)
{
    Price = price; Year = year;
}
</code></pre>
<h3>سازنده‌های بدون پارامتر ضمنی (Implicit parameterless constructors)</h3>
<p>برای کلاس‌ها گردآورنده‌ی C# به خودی خود یک سازنده‌ی بدون پارامتر <code>public</code> را تنها زمانی پدید می آورد که شما هیچ سازنده‌ای را شناسایی نکرده باشید.
با این همه ، به محض این که دست کم یک سازنده‌ را شناسایی کنید آن سازنده‌ی بدون بدون پارامتر دیگر به خودی خود پدیدار نمی‌شود.</p>
<p>برای درک بهتر این موضوع :</p>
<pre><code class="language-Cs">public class MyClass
{
}

MyClass obj1 = new MyClass();

public class MyClassWithConstructor
{
    public MyClassWithConstructor(int value)
    {
    }
}

MyClassWithConstructor obj2 = new MyClassWithConstructor(10);
</code></pre>
<p>به این معناست :
در زبان C#، اگر شما یک کلاس را تعریف کنید و هیچ سازنده‌ای برای آن مشخص نکنید، کامپایلر به طور خودکار یک سازنده‌ی بدون پارامتر (Implicit parameterless constructor) برای آن کلاس ایجاد می‌کند. اما اگر شما یک سازنده‌ی دیگر (مثلاً با پارامتر) تعریف کنید، آن سازنده‌ی بدون پارامتر دیگر به طور خودکار ایجاد نخواهد شد.</p>
<h3>ترتیب آغازگری سازنده و فیلد (Constructor and field initialization)</h3>
<p>پیش از این دیدیم که فیلد‌ها می توانند با ارزش های پیش گزیده در شناسایی شان، آغاز گردنند:</p>
<pre><code class="language-Cs">class player{
    int shields = 50;
    int health = 100;
}
</code></pre>
<p>آغازگری فیلدها پیش از اجرای سازنده و به ترتیب شناسایی فیلدها ، رخ میدهد</p>
<h3>سازنده‌های غیرهمگانی (Nonpublic constructors)</h3>
<p>سازنده ها نیاز نیست <code>public</code> باشند.
یک شوند همگانی برای داشتن یک سازنده‌ی غیرهمگانی، چیره شدن بر پدیدآوری نمونه از راه یک فراخوانی متد <code>static</code> است. متد <code>static</code> می‌تواند برای بازگرداندن یک شیء از یک استخر (pool)، به جای پدیدآوری یک شیء نو، یا برای بازگرداندن زیرکلاس‌های گوناگون بر پایه‌ی آرگومان‌های ورودی به کار رود:</p>
<pre><code class="language-Cs">public class Class1
{
 Class1() {}
 public static Class1 Create (...)
 {
 // Perform custom logic here to return an instance of Class1
 }
}
</code></pre>
<h3>پادسازنده‌ها (Deconstructors)</h3>
<p>یک پادسازنده (که با نام &quot;متد پادسازنده&quot; نیز خوانده میشود) کارکردی درست برعکس یک سازنده دارد :
درحالی که یک سازنده به گونه‌ای همگانی یک سری از ارزش‌ها را (به عنوان پارامتر) می‌گیرد و به فیلدها می‌سپارد، یک پادسازنده کار برعکس را انجام می دهد و فیلدها را به  یک سری از متغیر ها میسپارد.</p>
<p>یک متد پادسازنده باید <code>Deconstruct</code> نامیده شود و باید یک یا چند پارامتر <code>out</code> داشته باشد، مانند نمونه زیر :</p>
<pre><code class="language-Cs">class Rectangle{
     public readonly float Width, Height;
    
    public Rectangle (float width, float height)
    {
        Width = width;
        Height = height;
    }
    
    
    public void Deconstruct (out float width, out float height)
    
    {
    
    width = Width;
    
    height = Height;
    
    }
}

</code></pre>
<p>دستور ویژه زیر ، پادسازنده را فراخوانی میکند:</p>
<pre><code class="language-Cs">var rect = new Rectangle (3, 4);
(float width, float height) = rect; // پادسازی
Console.WriteLine (width + &quot; &quot; + height); // 3 4
</code></pre>
<p>سطر دوم، فراخوانی پادسازی است، . این سطر ، دو متغیر بومی را می‌سازد و سپس متد <code>Deconstruct</code> را فراخوانی میکند.
فراخوانی پادسازی ما به نمونه‌ی زیر هم ارز است :</p>
<pre><code class="language-Cs">float width , height;
rect.Deconstruct(out width , out height);
</code></pre>
<p>یا :</p>
<pre><code class="language-Cs">(var width, var height) = rect;
</code></pre>
<p>یا به سادگی به این گونه :</p>
<pre><code class="language-Cs">var (width, height) = rect;
</code></pre>
<p>اگر به یک یا چند متغیر بی‌میل هستید ، می توانید از نماد دورریز(<code>_</code>) سی شارپ بهره ببرید :</p>
<pre><code class="language-Cs">var (_ , height) = rect;
</code></pre>
<p>این کار، به درستی نیت شما را نسبت به شناسایی یک متغیر که هرگز از آن بهره نمی برید  را نشان میدهد.</p>
<p>اگر متغیرهایی که در آن ها پادسازی می کنید از پیش شناسایی شده اند، می توانید گونه‌ها را به کلی نادیده بگیرید :</p>
<pre><code class="language-Cs">float width, height;
(width, height) = rect;
</code></pre>
<p>این کار، واگذاری پادسازی (<strong>deconstructing assignment</strong>) نامیده می‌شود. شما می‌توانید از یک واگذاری پادسازی برای ساده‌تر کردن سازنده‌ی کلاس خود بهره ببرید:</p>
<pre><code class="language-Cs">public Rectangle (float width, float height) =&gt;
 (Width, Height) = (width, height);
</code></pre>
<p>شما می‌توانید با پربارسازی متد <code>Deconstruct،</code> گزینه‌های گوناگونی برای پادسازی به فراخواننده پیشکش کنید.</p>
<p>متد <code>Deconstruct</code> می‌تواند یک متد گسترشی (<strong>extension method</strong>) باشد. این کار یک ترفند کارآمد است اگر می‌خواهید گونه‌هایی را پادسازی کنید که شما نویسنده‌ی آن‌ها نبوده‌اید.</p>
<p>از <strong>سی‌شارپ 10</strong>، می‌توانید متغیرهای از پیش موجود و متغیرهای نو را زمانی که پادسازی می‌کنید، با هم درآمیزید:</p>
<pre><code class="language-Cs">double x1 = 0;
(x1, double y2) = rect;
</code></pre>
<h3>آغازگرهای شیء (Object Initializers)</h3>
<p>برای ساده‌ترک ردنآغازگری شیء، هر فیلد یا ویژگی(<code>property</code>) دسترسی پذیر یک شیء میتوانید از راه یک <strong>آغازگر شیء</strong> ، درست  پس از ساخت ، مقداردهی شود. برای نمونه ، کلاس زیر را در نظر بگیرید :</p>
<pre><code class="language-Cs">public class Bunny
{
    public string Name;
    public bool LikesCarrots, LikesHumans;
    public Bunny () {}
    public Bunny (string n) =&gt; Name = n;
}
</code></pre>
<p>با بهره‌گیری از آغازگرهای شیء، میتوانید نمونه های کلاس <code>Bunny</code> را به این گونه پدید آورید :</p>
<pre><code class="language-Cs">// به یاد داشته باشید که سازنده‌های بدون پارامتر می‌توانند پرانتزهای خالی را نادیده بگیرند
Bunny b1 = new Bunny { Name=&quot;Bo&quot;, LikesCarrots=true, LikesHumans=false };
Bunny b2 = new Bunny (&quot;Bo&quot;) { LikesCarrots=true, LikesHumans=false };
</code></pre>
<p>کد برای ساخت <code>b1</code> و <code>b2</code> با کد زیر هم‌ارز است:</p>
<pre><code class="language-Cs">Bunny temp1 = new Bunny();
temp1.Name = &quot;Bo&quot;;
temp1.LikesCarrots = true;
temp1.LikesHumans = false;
Bunny b1 = temp1;

Bunny temp2 = new Bunny (&quot;Bo&quot;);
temp2.LikesCarrots = true;
temp2.LikesHumans = false;
Bunny b2 = temp2;
</code></pre>
<p>متغیرهای موقت برای این هستند که اگر در زمان آغازگری، یک کژکاری (<code>exception</code>) رخ دهد، شما یک شیء نیمه‌آغازگری‌شده نداشته باشید.</p>
<blockquote>
<h3>آغازگرهای شیء در برابر پارامترهای دلخواه (Optional Parameters)</h3>
<p>به جای وابستگی به آغازگرهای شیء، می‌توانستیم سازنده‌ی <code>Bunny</code> را به گونه‌ی زیر، با یک پارامتر بایسته (<code>mandatory</code>) و دو پارامتر دلخواه، بنویسیم:</p>
<pre><code class="language-csharp">public Bunny (string name,
 bool likesCarrots = false,
 bool likesHumans = false)
{
 Name = name;
 LikesCarrots = likesCarrots;
 LikesHumans = likesHumans;
}
</code></pre>
<p>این کار به ما پروانه‌ی ساخت یک <code>Bunny</code> را به این گونه می‌داد:</p>
<pre><code class="language-csharp">Bunny b1 = new Bunny (name: &quot;Bo&quot;,
 likesCarrots: true);
</code></pre>
<p>به گونه‌ای تاریخی، وابستگی به سازنده‌ها برای آغازگری شیء، سودمند بود؛ چرا که به ما پروانه‌ی خواندنی-تنها کردن فیلدها (یا ویژگی‌های) <code>Bunny</code> را می‌داد. خواندنی-تنها کردن فیلدها یا ویژگی‌ها، یک شیوه‌ی نیکو است زمانی که هیچ چرایی برای دگرگونی آن‌ها در سراسر زندگی شیء نیست. با این همه، همان گونه که در آینده در گفتگو درباره‌ی ویژگی‌ها خواهیم دید، پالایشگر <code>init</code> که در سی‌شارپ 9 پدیدار شد، به ما پروانه‌ی رسیدن به این هدف را با آغازگرهای شیء می‌دهد.</p>
<p>پارامترهای دلخواه، دو کاستی دارند. نخست این که در حالی که بهره‌گیری از آن‌ها در سازنده‌ها به گونه‌های خواندنی-تنها پروانه می‌دهد، به آسانی به دگرگونی‌های غیرمخرب (<code>nondestructive mutation</code>) پروانه نمی‌دهند. (درباره‌ی دگرگونی‌های غیرمخرب و راه‌کار این دشواری، در آینده خواهیم گفت).</p>
<p>دومین کاستی پارامترهای دلخواه این است که زمانی که در کتابخانه‌های همگانی به کار می‌روند، جلوی سازگاری با نسخه‌های پیشین را می‌گیرند. این به آن شوند است که افزودن یک پارامتر دلخواه در آینده، سازگاری دودویی (<code>binary compatibility</code>) اسمبلی را با فراخوانندگان از پیش موجود از بین می‌برد.</p>
<p>دشواری از این جاست که هر ارزش پارامتر دلخواه در فراخوانی‌گاه (<code>calling site</code>) پخته می‌شود. به سخن دیگر، سی‌شارپ، فراخوانی سازنده‌ی ما را به این گونه برمی‌گرداند:</p>
<pre><code class="language-csharp">Bunny b1 = new Bunny (&quot;Bo&quot;, true, false);
</code></pre>
<p>این کار پرمسئله است اگر ما نمونه‌ی <code>Bunny</code> را از یک اسمبلی دیگر بسازیم و در آینده با افزودن یک پارامتر دلخواه دیگر مانند <code>likesCats</code>، <code>Bunny</code> را دگرگون کنیم. اگر اسمبلی ارجاع‌دهنده دوباره گردآوری (<code>recompiled</code>) نشود، همچنان به فراخوانی سازنده‌ی (که اکنون نیست) با سه پارامتر ادامه می‌دهد و در زمان اجرا شکست می‌خورد.</p>
</blockquote>
<h2>رجاع <code>this</code> (The <code>this</code> Reference)</h2>
<p>ارجاع <code>this</code> به خود نمونه اشاره دارد. در نمونه‌ی زیر، متد <code>Marry</code> از <code>this</code> بهره می‌برد تا فیلد <code>mate</code> همراه را مقداردهی کند:</p>
<pre><code class="language-cs">public class Panda
{
    public Panda Mate;
    public void Marry (Panda partner)
    {
        Mate = partner;
        partner.Mate = this;
    }
}
</code></pre>
<p>ارجاع <code>this</code> همچنین یک متغیر بومی یا پارامتر را از یک فیلد باز می‌شناساند؛ برای نمونه:</p>
<pre><code class="language-cs">public class Test
{
    string name;
    public Test (string name) =&gt; this.name = name;
}
</code></pre>
<p>ارجاع <code>this</code> تنها در درون اندام‌های غیرایستای یک کلاس یا ساختار، کارآمد است.</p>
<h3>ویژگی‌ها (Properties)</h3>
<p>ویژگی‌ها (<code>Properties</code>) از بیرون مانند فیلدها (<code>fields</code>) به نظر می‌رسند، اما در درون، آن‌ها همانند متدها (<code>methods</code>) دارای کارکرد (logic) هستند. برای نمونه، شما با نگاه کردن به کد زیر نمی‌توانید بگویید که <code>CurrentPrice</code> یک فیلد است یا یک ویژگی:</p>
<pre><code class="language-Cs">Stock msft = new Stock();
msft.CurrentPrice = 30;
msft.CurrentPrice -= 3;
Console.WriteLine (msft.CurrentPrice);
</code></pre>
<p>یک ویژگی همانند یک فیلد اعلان میشود اما با یک بلوک <code>get</code> , <code>set</code> که به آن افزودهشده است.
این هم چگونگی پیاده‌سازی <code>CurrentPrice</code> به عنوان یک ویژگی :</p>
<pre><code class="language-Cs">public class Stock
{
    decimal currentPrice; // فیلد &quot;پشتیبان&quot; خصوصی (private &quot;backing&quot; field)
    public decimal CurrentPrice // ویژگی همگانی (public property)
    {
        get { return currentPrice; }
        set { currentPrice = value; }
    }
}
</code></pre>
<p><code>get</code> و <code>set</code> نشان‌دهنده‌ی <strong>دسترسی‌سازهای ویژگی (property accessors)</strong> هستند. دسترسی‌ساز <code>get</code> زمانی اجرا می‌شود که ویژگی خوانده می‌شود. این دسترسی‌ساز باید یک ارزش از گونه‌ی ویژگی را بازگرداند. دسترسی‌ساز <code>set</code> زمانی اجرا می‌شود که ویژگی مقداردهی می‌شود. این دسترسی‌ساز یک پارامتر ضمنی با نام <code>value</code> از گونه‌ی ویژگی دارد که شما به گونه‌ای همگانی آن را به یک فیلد خصوصی (در این نمونه، <code>currentPrice</code>) می‌سپارید.</p>
<p>گرچه به ویژگی‌ها به همان شیوه‌ی فیلدها دسترسی می‌یابند، اما آن‌ها در این که به پیاده‌ساز، کنترل کاملی بر روی گرفتن و سپردن ارزششان می‌دهند، با هم دگرسانی دارند. این کنترل به پیاده‌ساز پروانه می‌دهد تا هر بازنمایی درونی (internal representation) که نیاز است را گزینش کند، بدون این که جزئیات درونی را به کارگیر ویژگی نمایش دهد. در این نمونه، متد <code>set</code> می‌تواند یک کژکاری (exception) را پرتاب کند اگر <code>value</code> بیرون از یک بازه‌ی درست باشد.</p>
<blockquote>
<p>در سراسر این کتاب، ما از فیلدهای همگانی به گونه‌ای گسترده بهره می‌بریم تا نمونه‌ها از پریشانی دور بمانند. در یک نرم‌افزار راستین، شما به گونه‌ای همگانی، ویژگی‌های همگانی را بر فیلدهای همگانی برتر می‌شمارید تا <strong>کپسوله‌سازی (encapsulation)</strong> را ترویج کنید.</p>
</blockquote>
<p>ویژگی‌ها اجازه‌ی به‌کارگیری پالایشگرهای (modifiers) زیر را می‌دهند:</p>
<ul>
<li><strong>پالایشگر ایستا (Static modifier)</strong>
<code>static</code></li>
<li><strong>پالایشگرهای دسترسی (Access modifiers)</strong>
<code>public internal private protected</code></li>
<li><strong>پالایشگرهای ارث‌بری (Inheritance modifiers)</strong>
<code>new virtual abstract override sealed</code></li>
<li><strong>پالایشگرهای کد بی‌مدیریت (Unmanaged code modifiers)</strong>
<code>unsafe extern</code></li>
</ul>
<h3>ویژگی‌های خواندنی-تنها و محاسبه شده (Read-only and calculated properties)</h3>
<p>یک ویژگی، <strong>خواندنی-تنها (read-only)</strong> است اگر تنها یک دسترسی‌ساز <code>get</code> را شناسایی کند و <strong>نوشتنی-تنها (write-only)</strong> است اگر تنها یک دسترسی‌ساز <code>set</code> را شناسایی کند. ویژگی‌های نوشتنی-تنها به ندرت به کار می‌روند.</p>
<p>یک ویژگی به گونه‌ای همگانی یک <strong>فیلد پشتیبان (backing field)</strong> ویژه برای نگهداری داده‌های زیربنایی دارد. با این همه، یک ویژگی می‌تواند از داده‌های دیگر نیز محاسبه شود:</p>
<pre><code class="language-Cs">decimal currentPrice, sharesOwned;
public decimal Worth
{
    get { return currentPrice * sharesOwned; }
}

</code></pre>
<h3>ویژگی‌های بیان-پیکر (Expression-bodied properties)</h3>
<p>شما می‌توانید یک ویژگی خواندنی-تنها (readonly) مانند نمونه‌ی پیشین ، را به گونه‌ای کوتاه‌تر به عنوان یک ویژگی بیان-پیکر (expression-bodied property) شناسایی کنید. یک پیکان فربه (=&gt;) جای همه‌ی آکولادها و کلیدواژه های <code>get</code> و <code>return</code> را می گیرد:</p>
<pre><code class="language-Cs">public decimal Worth =&gt; currentPrice * sharesOwned;
</code></pre>
<p>با یک ساختار نوشتاری (syntax) کمی بیشتر ، دسترسی سازهای <code>set</code> نیز میتوانند بیان-پیکر باشند :</p>
<pre><code class="language-Cs">public decimal Worth
{
    get =&gt; currentPrice * sharesOwned;
    set =&gt; sharesOwned = value / currentPrice;
}

</code></pre>
<h3>ویژگی های خودکار (Automatic properties)</h3>
<p>همگانی ترین پیاده سازی برای یک ویژگی، یک <code>getter</code> و یا <code>setter</code> است که به سادگی یک فیلد خصوصی با همان گونه‌ی ویژگی را می خواند و می نویسد. یک شناسایی ویژگی خودکار ، به گردآورنده(compiler) دستور می‌دهد که این پیاده‌سازی را فراهم کند.
ما میتوانیم نخستین نمونه‌ی این بخش را با شناسایی <code>CurrentPrice</code> به عنوان یک ویژگی خودکار، بهتر کنیم :</p>
<pre><code class="language-Cs">public class Stock
{
    // ...
    public decimal CurrentPrice { get; set; }
}
</code></pre>
<p>گردآورنده به گونه‌ای خودکار یک <strong>فیلد پشتیبان خصوصی (private backing field)</strong> با یک نام گردآورنده-ساخته که نمی توان به آن اشاره کرد ، پدید می‌آورد.
دسترسی ساز <code>set</code> می تواند به عنوان <code>private</code> یا <code>protected</code> نشان‌گذاری شود ،
اگر می خواهید ویژگی را به گونه‌ی خواندنی-تنها (readonly) به گونه‌های دیگر نمایش دهید .
ویژگی های خودکار در سی شارپ 3 پدیدار شدند.</p>
<p><strong>پی نوشت مترجم :</strong>
برای درک بهتر موضوع بالا یک نمونه کوچک مینویسم :
اگر بخواهید یکی از ویژگی‌ها را به صورت خواندنی-تنها تعریف کنید، می‌توانید فقط یک <code>getter</code> تعریف کنید و <code>setter</code> را حذف کنید:</p>
<pre><code class="language-Cs">public class Stock
{
    // ویژگی خودکار برای قیمت جاری
    public decimal CurrentPrice { get; set; }

    // ویژگی خواندنی-تنها برای نام شرکت
    public string CompanyName { get; }

    // سازنده برای مقداردهی اولیه نام شرکت
    public Stock(string companyName)
    {
        CompanyName = companyName;
    }
}
</code></pre>
<p>و ویژگی های Automatic properties در سی شارپ یک ویژگی خوب است که در متن های قبلی هم در بخش سازنده ها هم به چشم خورد. که در آنجا با نام (Auto-implemented Constructors) دیدیم.</p>
<h3>آغازگرهای ویژگی (Property initializers)</h3>
<p>شما میتوانید یک آغازگر ویژگی را به ویژگی  های خودکار، همانند فیلدها ، بیفزایید:</p>
<pre><code class="language-Cs">public decimal CurrentPrice { get; set; } = 123;
</code></pre>
<p>این کار به <code>CurrentPrice</code> یک ارزش آغازین 123 میدهد.
ویژگی‌هایی که دارای یک آغازگر هستند، می‌توانند خواندنی-تنها باشند :</p>
<pre><code class="language-Cs">public int Maximum { get; } = 999;
</code></pre>
<p>درست همانند فیلدهای خواندنی-تنها (یا فقط-خواندنی)، ویژگی های خودکار خواندنی-تنها نیز می‌توانند در سازنده‌ی گونه، مقداردهی شوند.
این کار در ساخت گونه‌های تغییرناپذیر(<code>immutable</code>) سودمند است.</p>
<h4>دسترسی get و set</h4>
<p>دسترسی سازهای <code>get</code> و <code>set</code> می‌توانند سطح های دسترسی گوناگونی داشته باشند.
کارکرد همگانی برای این کار، داشتن یک ویژگی همگانی با یک پالایشگر دسترسی <code>internal</code> یا <code>private</code> بر روی <code>setter</code> است :</p>
<pre><code class="language-Cs">public class Foo
{
    private decimal x;
    public decimal X
    {
        get { return x; }
        private set { x = Math.Round (value, 2); }
    }
}
</code></pre>
<p>به یاد داشته باشید که شما خود ویژگی را با سطح دسترسی پروانه دارتر (در این نمونه <code>public</code>) شناسایی میکنید و پالایشگر را به دسترسی‌سازی که میخواهید دسترسی کمتری داشته باشد ، می افزایید.</p>
<h3>دسترسی سازهای تنها-آغازگر(Init-only setter)</h3>
<p>از سی شارپ 9، شما می توانید یک دسترسی ساز ویژگی را با <code>init</code> به جای <code>set</code> شناسایی کنید :</p>
<pre><code class="language-Cs">public class Note
{
    public int Pitch { get; init; } = 20; // ویژگی &quot;تنها-آغازگر&quot;
    public int Duration { get; init; } = 100; // ویژگی &quot;تنها-آغازگر&quot;
}
</code></pre>
<p>این ویژگی های تنها-آغازگر (init-only properties) مانند ویژگی های خواندنی-تنها کار میکنند،
با این دگرسانی(تفاوت) که می‌توانند از راه یک <strong>آغازگر شیء (object initializer)</strong> نیز مقدار دهی شوند :</p>
<pre><code class="language-Cs">var note = new Note { Pitch = 50 };
</code></pre>
<p>پس از آن ویژگی نمی تواند دگرگون (تغییر) شود :</p>
<pre><code class="language-Cs">note.Pitch = 200; // کژکاری – دسترسی‌ساز تنها-آغازگر!
</code></pre>
<p>ویژگی‌های تنها-آغازگر حتی از درون کلاس خود نیز نمی توانند مقداردهی شوند، مگر از راه آغازگر ویژگی ، سازنده ، یا یک دسترسی ساز تنها-آغازگر دیگر این کار انجام شود.</p>
<p>راه جایگزین برای ویژگی های تنها-آغازگر، داشتن ویژگی های خواندنی-تنها است که آن ها را از راه یک سازنده، پر می کنید:</p>
<pre><code class="language-Cs">public class Note
{
    public int Pitch { get; }
    public int Duration { get; }
    public Note (int pitch = 20, int duration = 100)
    {
        Pitch = pitch; Duration = duration;
    }
}

</code></pre>
<p>اگر کلاس بخشی از یک کتابخانه‌ی همگانی باشد، این شیوه سازگاری نسخه‌ها را دشوار می‌کند، چرا که افزودن یک پارامتر دلخواه به سازنده در آینده، سازگاری دودویی (<code>binary compatibility</code>) را با فراخوانندگان می‌شکند (در حالی که افزودن یک ویژگی تنها-آغازگر نو، چیزی را نمی‌شکند).</p>
<p>ویژگی‌های تنها-آغازگر یک سودمندی چشمگیر دیگر نیز دارند، که آن این است که آن‌ها به دگرگونی غیرمخرب (<code>nondestructive mutation</code>) پروانه می‌دهند، زمانی که همراه با رکوردها (<code>records</code>) به کار می‌روند.</p>
<p>همانند دسترسی‌سازهای <code>set</code> معمولی، دسترسی‌سازهای تنها-آغازگر نیز می‌توانند یک پیاده‌سازی را فراهم کنند:</p>
<pre><code class="language-Cs">public class Note
{
    readonly int _pitch;
    public int Pitch { get =&gt; _pitch; init =&gt; _pitch = value; }
    // ...
}
</code></pre>
<p>به یاد داشته باشید که فیلد <code>_pitch</code> خواندنی-تنها است: به دسترسی‌سازهای تنها-آغازگر پروانه داده می‌شود تا فیلدهای خواندنی-تنهای کلاس خودشان را دگرگون کنند. (بدون این ویژگی، <code>_pitch</code> نیاز به نوشتنی بودن داشت، و کلاس در درونی تغییرناپذیر بودن شکست می‌خورد).</p>
<p>دگرگون کردن دسترسی‌ساز یک ویژگی از <code>init</code> به <code>set</code> (یا برعکس) یک دگرسانی شکننده دودویی <strong>(binary breaking change)</strong> است: هر کسی که به <code>اسمبلی</code> شما ارجاع دهد، باید <code>اسمبلی</code> خود را دوباره گردآوری کند.</p>
<p>این نباید زمانی که گونه‌های کاملاً تغییرناپذیر می‌سازید، یک مسئله باشد، چرا که گونه‌ی شما هرگز به ویژگی‌هایی با دسترسی‌ساز <code>set</code> (نوشتنی) نیاز نخواهد داشت.</p>
<h3>پیاده‌سازی ویژگی CLR</h3>
<p>دسترسی‌سازهای ویژگی سی‌شارپ به گونه‌ی درونی به متدهایی با نام‌های <code>get_XXX</code> و <code>set_XXX</code> گردآوری می‌شوند:</p>
<pre><code class="language-Cs">public decimal get_CurrentPrice {...}
public void set_CurrentPrice (decimal value) {...}
</code></pre>
<p>یک دسترسی‌ساز <code>init</code> مانند یک دسترسی‌ساز <code>set</code> پردازش می‌شود، اما با یک پرچم افزوده که در فرا داده‌های modreq دسترسی‌ساز set کدگذاری شده است.
دسترسی‌سازهای ویژگی غیرمجازی (<code>nonvirtual</code>) و ساده، از راه گردآورنده‌ی <code>JIT (Just-In-Time)</code>درون‌خطی (<code>inlined</code>) می‌شوند، که هر دگرسانی کارایی میان دسترسی به یک ویژگی و یک فیلد را از بین می‌برد. درون‌خطی‌سازی (<code>Inlining</code>) یک بهینه‌سازی است که در آن یک فراخوانی متد با بدنه‌ی آن متد جایگزین می‌شود.</p>
<h3>ایندکسرها (Indexers)</h3>
<p>ایندکسرها (Indexers) ساختاری نوشتاری (syntax) سر راست را برای دسترسی به اندام‌ها (elements) در یک کلاس (class) یا ساختار(struct) فراهم میکنند که یک فهرست (list) یا واژه‌نامه(dictionary) از ارزش‌ها را کپسوله سازی می کنند.
ایندکسرها مانند ویژگی‌ها هستند، اما از راه یک آرگومان اندیس (<code>index argument</code>) به جای یک نام ویژگی، به آن‌ها دسترسی پیدا می‌شود. کلاس <code>string</code> یک ایندکسر دارد که به شما پروانه می‌دهد به هر یک از ارزش‌های <code>char</code> آن از راه یک اندیس <code>int</code> دسترسی یابید:</p>
<pre><code class="language-Cs">string s = &quot;hello&quot;;
Console.WriteLine (s[0]); // 'h'
Console.WriteLine (s[3]); // 'l'
</code></pre>
<p>ساختار نوشتاری برای بهره‌کیری از ایندکسرها ، ماننده  بهره‌گیری از آرایه‌ها است، با این دگرسانی که آرگومان(های) اندیس می‌تواند از هر گونه‌ای باشد.</p>
<p>ایندکسرها همان پالایشگرهایی (modifiers) را دارند که ویژگی‌ها دارند و می‌توانند به گونه‌ای با پرسشگر (null-conditionally) فراخوانی شوند، با افزودن یک علامت پرسش پیش از براکت مربع:</p>
<pre><code class="language-Cs">string s = null;
Console.WriteLine (s?[0]); // چیزی نمی‌نویسد؛ کژکاری (error) ندارد.
</code></pre>
<h4>پیاده‌سازی یک ایندکسر (Implementing an indexer)</h4>
<p>برای نوشتن یک ایندکسر، یک ویژگی با نام <code>this</code> شناسایی کنید و آرگومان‌ها را در براکت‌های مربع بگذارید:</p>
<pre><code class="language-Cs">class Sentence
{
    string[] words = &quot;The quick brown fox&quot;.Split();
 
    public string this [int wordNum] // indexer
 
    {
 
        get { return words [wordNum]; }
 
        set { words [wordNum] = value; }
 
    }
}

</code></pre>
<p>این هم چگونگی بهره‌گیری از این ایندکسر:</p>
<pre><code class="language-Cs">Sentence s = new Sentence();
Console.WriteLine (s[3]); // fox
s[3] = &quot;kangaroo&quot;;
Console.WriteLine (s[3]); // kangaroo
</code></pre>
<p>یک گونه می‌تواند چندین ایندکسر را شناسایی کند که هر یک پارامترهایی از گونه‌های دگرسان دارند. یک ایندکسر همچنین می‌تواند بیش از یک پارامتر داشته باشد:</p>
<pre><code class="language-Cs">public string this [int arg1, string arg2]
{
    get { ... } set { ... }
}

</code></pre>
<p>اگر دسترسی ساز <code>set</code> را نادیده بگیرید ، یک ایندکسر خواندنی-تنها می شود و می توانید از ساختار نوشتاری بیان-پیکر(expression-bodied syntax) برای کوتاه‌تر کردن شناسایی آن بهره ببرید:</p>
<pre><code class="language-Cs">public string this [int wordNum] =&gt; words [wordNum];
</code></pre>
<h4>پیاده‌سازی ایندکسر CLR (CLR indexer implementation)</h4>
<p>ایندکسر ها به گونه‌ی درونی به متدهایی با نام های <code>get Item</code> و <code>set Item</code> به گونه‌ی زیر گردآوری می شوند:</p>
<pre><code class="language-Cs">public string get_Item (int wordNum) {...}
public void set_Item (int wordNum, string value) {...}
</code></pre>
<h3>بهره‌گیری از اندیس‌ها و بازه‌ها با ایندکسرها (Using indices and ranges with indexers)</h3>
<p>شما میتوانید با شناسایی یک ایندکسر با یک گونه‌ی پارامتری از <code>Index</code> یا <code>Range</code> از اندیس ها و بازه ها در کلاس های خود پشتیبانی کنید.
ما میتوانیم نمونه‌ی پیشین خود را با افزودن این ایندکسرها به کلاس <code>Sentence</code> گسترش بدیم:</p>
<pre><code class="language-Cs">public string this [Index index] =&gt; words [index];
public string[] this [Range range] =&gt; words [range];
</code></pre>
<p>این کار ، نمونه‌ی زیر پروانه می دهد:</p>
<pre><code class="language-Cs">Sentence s = new Sentence();
Console.WriteLine (s [^1]); // fox 
string[] firstTwoWords = s [..2]; // (The, quick)

</code></pre>
<blockquote>
<p><strong>پی نوشت مترجم</strong>
شاید کمی این بخش گیج کننده باشد یک نمونه خوب برای بهتر فهمیدن این ایندکسر ها :</p>
<pre><code class="language-Cs">public class MyDictionary
{
    private Dictionary&lt;string, string&gt; internalData = new Dictionary&lt;string, string&gt;();

    public string this[string key]
    {
        get { return internalData[key]; }
        set { internalData[key] = value; }
    }
}
</code></pre>
<p>و به این صورت میتوانیم از آن استفاده کنیم :</p>
<pre><code class="language-Cs">var myDict = new MyDictionary();
myDict[&quot;سی شارپ&quot;] = &quot;یک زبان برنامه‌نویسی است&quot;;
Console.WriteLine(myDict[&quot;سی شارپ&quot;]);
</code></pre>
<p>در اصل ایندکسر ها یک ابزار قدرتمند و قوی هستند که به ما این اجازه رو میدهند که یک کلاس یا &gt; ساختار را مانند  یک آرایه یا واژه‌نامه(دیکشنری) با آن رفتار کنیم
به جای فراخوانی یک متد یا ویژگی برای دسترسی به اندام‌های درونی، می‌توانیم از نگارش [] بهره بگیریم.</p>
</blockquote>
<h3>سازنده‌های اصلی (Primary Constructors) (C# 12)</h3>
<p>از سی شارپ 12 ، شما میتوانید یک فهرست پارامتری را درست پس از شناسایی کلاس (یا ساختار) بگذارید:</p>
<pre><code class="language-Cs">class Person (string firstName, string lastName)
{
    public void Print() =&gt; Console.WriteLine (firstName + &quot; &quot; + lastName);
}
</code></pre>
<p>این کار به گردآورنده (compiler) دستور می‌دهد  تا به گونه‌ی خودکار یک سازنده‌ی اصلی(primary constructor) را با بهره گیری از پارامترهای سازنده اصلی (<code>lastName</code> و <code>firstName</code>) بسازد تا ما بتوانیم کلاس خود را به گونه‌ی زیر نمونه سازی کنیم :</p>
<pre><code class="language-Cs">Person p = new Person (&quot;Alice&quot;, &quot;Jones&quot;);
p.Print(); // Alice Jones
</code></pre>
<p>سازنده‌های اصلی برای نمونه سازی (prototyping) و دیگر سناریو های ساده سودمند هستند.
راه جایگزین این بود که فیلدها را شناسایی کرده و یک سازنده را به گونه‌ی آشکار بنویسیم :</p>
<pre><code class="language-Cs">class Person // (بدون سازنده‌های اصلی)
{
    string firstName, lastName; // شناسایی فیلد
    public Person (string firstName, string lastName) // سازنده
    {
        this.firstName = firstName; // سپردن فیلد
        this.lastName = lastName; // سپردن فیلد
    }
    public void Print() =&gt; Console.WriteLine (firstName + &quot; &quot; + lastName);
}
</code></pre>
<p>سازنده‌ای که سیش ارپ می سازد ، اصلی خوانده میشود ، چرا که هر سازنده‌ی دیگری که شما به گونه‌ی آشکار بنویسید، باید آن را فراخوانی کند :</p>
<pre><code class="language-Cs">class Person (string firstName, string lastName)
{
    public Person (string firstName, string lastName, int age)
    : this (firstName, lastName) // باید سازنده‌ی اصلی را فراخوانی کند
    {
        // ...
    }
}

</code></pre>
<p>این کار تضمین می کند که پارامتر های سازنده اصلی همیشه پر می شوند.</p>
<blockquote>
<p>سی‌شارپ همچنین از رکوردها (<strong>records</strong>) پشتیبانی می‌کند. رکوردها نیز از سازنده‌های اصلی پشتیبانی می‌کنند؛ با این همه، گردآورنده یک گام افزوده با رکوردها برمی‌دارد و (به گونه‌ی پیش‌فرض) یک ویژگی <strong>تنها-آغازگر</strong> (<strong>init-only</strong>) همگانی برای هر پارامتر سازنده‌ی اصلی پدید می‌آورد. اگر این رفتار، دلخواه است، بهتر است به جای آن از رکوردها بهره ببرید.</p>
</blockquote>
<p>سازنده های اصلی به دلیل محدودیت های زیر ، برای سناریو های ساده مناسب تر هستن :</p>
<ul>
<li>
<p>شما نمی توانید کد آغازگری افزوده به یک سازنده‌ی اصلی بیفزایید.</p>
</li>
<li>
<p>اگرچه نشان دادن یک پارامتر سازنده‌ی اصلی به عنوان یک ویژگی همگانی ساده است، شما نمی‌توانید  به آسانی کارکرد (logic) پایش را در آن بگنجانید، مگر این که ویژگی خواندنی-تنها باشد.</p>
</li>
</ul>
<p>سازنده های اصلی جایگزین سازنده‌ی بدون پارامتر پیش‌فرض می شوند که سی شارپ در غیر این صورت پدید می آورد.</p>
<h3>معنی‌شناسی سازنده‌ی اصلی (Primary constructor semantics)</h3>
<p>برای درک این سازنده های اصلی چگونه کار میکنند ، ببنید که یک سازنده‌ی معمولی چگونه رفتار میکند :</p>
<pre><code class="language-Cs">class Person
{
    public Person (string firstName, string lastName)
    {
        // ... do something with firstName, lastName
    }
}
</code></pre>
<p>زمانی که کد درون این سازنده به پایان میرسد ، پارامترهای <code>lastName</code> , <code>firstName</code> از دامنه(scope) بیرون می روند و نمی توان به آن‌ها دسترسی پیدا کرد.
در برابر ، پارامتر های یک سازنده‌ی اصلی از دامنه بیرون نمی‌روند و می توان از هر جایی در کلاس، در سراسر زندگی شیء به آن‌ها دسترسی یافت.</p>
<ul>
<li>پارامتر های سازنده‌ی اصلی، سازه های ویژه‌ی سی شارپ هستند، نه فیلدها، گرچه گردآورنده (Compiler) در پس پرده، فیلدهای پنهانی را پدید می آورد تا ارزش های آن‌ها را در صورت نیاز ، نگه دارد.</li>
</ul>
<h3>سازنده‌های اصلی و آغازگرهای فیلد/ویژگی (Primary constructors and field/property initializers)</h3>
<p>دسترسی پذیری پارامترهای سازنده‌ی اصلی به آغازگرهای فیلد و ویژگی نیز گسترده می‌یاد. در نمونه‌ی زیر، ما از آغازگرهای فیلد و ویژگی بهره می بریم تا <code>firstName</code> را به یک فیلد همگانی و <code>lastName</code> را به یک ویژگی همگانی بسپاریم :</p>
<pre><code class="language-Cs">class Person (string firstName, string lastName)
{
    public readonly string FirstName = firstName; // فیلد
    public string LastName { get; } = lastName; // ویژگی
}
</code></pre>
<h3>پوشاندن پارامترهای سازنده‌ی اصلی (Masking primary constructor parameters)</h3>
<p>فیلدها(یا ویژگی ها) می توانند نام پارامترهای سازنده‌ی اصلی را دوباره به کار ببرند:</p>
<pre><code class="language-Cs">class Person (string firstName, string lastName)
{
    readonly string firstName = firstName;
    readonly string lastName = lastName;
    public void Print() =&gt; Console.WriteLine (firstName + &quot; &quot; + lastName);
}
</code></pre>
<p>در این سناریو، فیلد یا ویژگی برتری دارد و پارامتر سازنده‌ی اصلی را می پوشاند، مگر در سمت راست آغازگرهای فیلد و ویژگی.</p>
<ul>
<li>درست مانند پارامترهای معمولی، پارامترهای سازنده‌ی اصلی نیز نوشتنی هستند. پوشاندن آن‌ها با یک فیلد خواندنی-تنهای همنام (همانند نمونه‌ی ما) به گونه‌ای کارآمد از دگرگونی آن‌ها در آینده پاسداری می‌کند.</li>
</ul>
<h3>پایش پارامترهای سازنده‌ی اصلی (Validating primary constructor parameters)</h3>
<p>گاهی اوقات سودمند است که در  آغازگرهای (Initializer آغازگر) فیلد، یک حسابگری(computation) را انجام دهیم :</p>
<pre><code class="language-Cs">new Person (&quot;Alice&quot;, &quot;Jones&quot;).Print(); // Alice Jones
class Person (string firstName, string lastName)
{
    public readonly string FullName = firstName + &quot; &quot; + lastName;
    public void Print() =&gt; Console.WriteLine (FullName);
}
</code></pre>
<p>در نمونه‌ی بعدی ، ما یک نسخه بزرگ-حرف(حروف بزرگ) از lastName را به یک فیلد همنام میسپاریم(و ارزش پیشین را می پوشانیم):</p>
<pre><code class="language-cs">new Person (&quot;Alice&quot;, &quot;Jones&quot;).Print(); // Alice JONES
class Person (string firstName, string lastName)
{
    readonly string lastName = lastName.ToUpper();
    public void Print() =&gt; Console.WriteLine (firstName + &quot; &quot; + lastName);
}
</code></pre>
<p>در آینده خواهیم گفت که چگونه کژکاری‌ها(Exception) را پرتاب کنیم.
این هم یک پیش نمونه برای نشان دادن این که چگونه می توان از این کار با سازنده‌های اصلی بهره بدر تا <code>lastName</code> را در زامن ساخت، پایش کنیم و مطمئن شویم که <code>null</code> نیست :</p>
<pre><code class="language-Cs">new Person (&quot;Alice&quot;, null); // throws ArgumentNullException
class Person (string firstName, string lastName)
{
    readonly string lastName = (lastName == null)
    ? throw new ArgumentNullException (&quot;lastName&quot;)
    : lastName;
}

</code></pre>
<blockquote>
<p>(به یاد داشته باشید که کد درون یک آغازگر فیلد یا ویژگی زمانی اجرا می‌شود که شیء ساخته می‌شود، نه زمانی که به فیلد یا ویژگی دسترسی می‌یابند.)</p>
</blockquote>
<p>در نمونه‌ی بعدی، ما یک پارامتر سازنده‌ی اصلی را به عنوان یک ویژگی خواندنی/نوشتنی نشان می‌دهیم:</p>
<pre><code class="language-Cs">class Person (string firstName, string lastName)
{
    public string LastName { get; set; } = lastName;
}
</code></pre>
<p>افزودن پایش به این نمونه سرراست نیست، چرا که شما باید در دو جا آن را پایش کنید :
در یک دسترسی‌ساز <code>set</code> ویژگی (که به گونه‌ی دستی پیاده سازی شده است) و در آغازگر ویژگی در این هنگام، بهتر است از میان‌بر سازنده‌های اصلی بگذریم و یک سازنده و فیلدهای پشتیبان را به گونه‌ی آشکار شناسایی کنیم.</p>
<h3>سازنده‌های ایستا (Static Constructors)</h3>
<p>یک سازنده‌ی ایستا یک بار به ازای هر گونه (<code>type</code>) اجرا می شود ،
نه یک بار به ازای هر نمونه (<code>instance</code>) یک گونه تنها می تواند یک سازنده‌ی ایستا را شناسایی کند،
و آن باید بدون پارامتر(<code>parameterless</code>) باشد و همان نام گونه را داشته باشد:</p>
<pre><code class="language-Cs">class Test
{
    static Test() { Console.WriteLine (&quot;Type Initialized&quot;); }
}
</code></pre>
<p>زمان اجرا (<code>runtime</code>) به گونه‌ی خودکار، یک سازنده‌ی ایستا را درست پیش از به کارگیری گونه، فراخوانی میکند،
دو چیز این کار را راه‌اندازی میکنند:</p>
<ul>
<li>
<p>نمونه‌سازی از گونه</p>
</li>
<li>
<p>دسترسی به یک عضو ایستا (static member) در گونه</p>
</li>
</ul>
<p>تنها پالایشگرهای (modifiers) مجاز برای سازنده‌های ایستا ، <code>unsafe</code> و <code>extern</code> هستند.</p>
<blockquote>
<p>اگر یک سازنده‌ی ایستا یک کژکاری (Exception) رسیدگی نشده (unhandled) را پرتات کند. آن گونه برای تمام زندگی برنامه (application) غیرقابل استفاده می شود.</p>
</blockquote>
<p>از سی شارپ9 ، شما همچنین می توانید  <strong>آغازگرهای پیمانه (module initializers)</strong> را شناسایی کنید که یک بار به ازای هر اسمبلی (assembly) (زمانی که اسمبلی برای نسختین بار بارگذاری می شود) اجرا می شود.
برای شناسایی یک آغازگر پیمانه ، یک متد <code>static void</code> بنویسید و سپس سرآیند(attribute)  <code>[ModuleInitializer]</code> را به آن متد بدهید :</p>
<pre><code class="language-Cs">[System.Runtime.CompilerServices.ModuleInitializer]
internal static void InitAssembly()
{
    // ...
}
</code></pre>
<h3>سازنده‌های ایستا و ترتیب آغازگری فیلدها</h3>
<p>آغازگرهای فیلد ایستا، درست پیش از فراخوانی سازنده‌ی ایستا اجرا می‌شوند. اگر یک گونه، سازنده‌ی ایستا نداشته باشد، آغازگرهای فیلد ایستا درست پیش از به کارگیری گونه — یا هر زمان دیگری به خواست زمان اجرا — اجرا خواهند شد.</p>
<p>آغازگرهای فیلد ایستا به ترتیبی که فیلدها شناسایی شده‌اند، اجرا می‌شوند. نمونه‌ی زیر این را نشان می‌دهد. <code>X</code> به 0 و <code>Y</code> به 3 آغازگری می‌شود:</p>
<pre><code class="language-Cs">class Foo
{
    public static int X = Y; // 0
    public static int Y = 3; // 3
}
</code></pre>
<p>اگر دو آغازگر فیلد را جابه‌جا کنیم ، هر دو فیلد به 3 آغازگری میشوند.
نمونه‌ی بعدی 0 و سپس 3 را چاپ می کند ،
زیرا آغازگر فیلدی که یک <code>Foo</code> را نمونه‌سازی می کند،
پیش از آن که  <code>X</code> به 3 آغازگری شود ، اجرا می شود :</p>
<pre><code class="language-Cs">Console.WriteLine (Foo.X); // 3
class Foo
{
    public static Foo Instance = new Foo();
    public static int X = 3;
    Foo() =&gt; Console.WriteLine (X); // 0
}
</code></pre>
<p>اگر دو خط پررنگ را جابجا کنیم، نمونه 3 و سپس 3 را چاپ می‌کند.</p>
<h3>کلاس‌های ایستا (Static Classes)</h3>
<p>یک کلاسی که با <code>static</code> نشان‌گذاری شده باشد، نمی‌تواند نمونه‌سازی (<code>instantiated</code>) شود یا از آن ارث‌بری (<code>subclassed</code>) شود و باید تنها از اعضای ایستا پدید آمده باشد. کلاس‌های <code>System.Console</code> و <code>System.Math</code> نمونه‌های خوبی از کلاس‌های ایستا هستند.</p>
<h3>پایانگرها (Finalizers)</h3>
<p>پایانگرها متدهایی هستند که تنها در کلاس‌ها وجود دارند و پیش از آن که گردآورنده‌ی  زباله (garbage collector) حافظه را برای یک شیء بدون ارجاع(unreferenced) بازپس گیرد،
اجرا میشود.
ساختار نوشتاری برای یک پایانگر، نام کلاس است که با نماد <code>~</code> در آغاز آن می آید :</p>
<pre><code class="language-Cs">class Class1
{
    ~Class1()
    {
        // ...
    }
}
</code></pre>
<p>این در واقع ساختار نوشتاری سی شارپ برای بازنویسی (overriding) متد <code>Finalize</code> از <code>Object</code> است و گردآورنده (compiler) آن را به شناسایی متد زیر گسترش می دهد :</p>
<pre><code class="language-Cs">protected override void Finalize()
{
    // ...
    base.Finalize();
}
</code></pre>
<p>ما به گونه‌ی کامل درباره‌ی گردآوری زباله و پایانگرها خواهیم گفت.</p>
<p>شما می‌توانید پایانگرهای تک-دستور را با بهره‌گیری از ساختار نوشتاری بیان-پیکر (expression-bodied syntax) بنویسید:</p>
<pre><code class="language-Cs">~Class1() =&gt; Console.WriteLine (&quot;Finalizing&quot;);
</code></pre>
<blockquote>
<p>پی نوشت مترجم : پایانگرها تنها زمانی اجرا می‌شوند که گردآورنده‌ی زباله (GC) می‌خواهد حافظه‌ی آن کلاس را پاک کند.</p>
</blockquote>
<h3>گونه‌ها و متدهای بخشی (Partial Types and Methods)</h3>
<p>گونه‌های بخشی پروانه‌ی بخش‌بندی یک شناسایی (definition) گونه را می‌دهند — به گونه‌ای همگانی در چندین پرونده (file). یک سناریوی همگانی برای یک کلاس بخشی این است که به گونه‌ی خودکار از یک منبع دیگر (مانند یک الگوی (template) یا طراحی‌گر (designer) ویژوال استودیو) پدید می‌آید و با متدهای دستی افزوده می‌شود:</p>
<pre><code class="language-Cs">// PaymentFormGen.cs - auto-generated
partial class PaymentForm { ... }

// PaymentForm.cs - hand-authored
partial class PaymentForm { ... }
</code></pre>
<p>هر شرکت‌کننده باید شناسایی <code>partial</code> را داشته باشد؛ نمونه‌ی زیر نادرست است:</p>
<pre><code class="language-Cs">partial class PaymentForm {}
class PaymentForm {}
</code></pre>
<p>شرکت‌کنندگان نمی‌توانند اعضای ناسازگار داشته باشند. برای نمونه، یک سازنده با همان پارامترها، نمی‌تواند دوباره تکرار شود. گونه‌های بخشی به گونه‌ی کامل از سوی گردآورنده حل می‌شوند، به این معنی که هر شرکت‌کننده باید در هنگام گردآوری در دسترس باشد و باید در یک اسمبلی باشد.</p>
<p>شما می‌توانید یک کلاس پایه (base class) را در یک یا چندین شناسایی کلاس بخشی مشخص کنید، به شرطی که کلاس پایه، اگر مشخص شده باشد، یکی باشد. افزون بر این، هر شرکت‌کننده می‌تواند به گونه‌ی مستقل، میانجی‌ها (interfaces) را برای پیاده‌سازی مشخص کند. ما در آینده درباره‌ی کلاس‌های پایه و میانجی‌ها خواهیم گفت.</p>
<p>گردآورنده هیچ تضمینی در باره‌ی ترتیب آغازگری فیلدها در شناسایی‌های گونه‌ی بخشی نمی‌دهد.</p>
<h3>متدهای بخشی (Partial methods)</h3>
<p>یک گونه‌ی بخشی می‌تواند دارای متدهای بخشی باشد. این متدها پروانه‌ی فراهم کردن قلاب‌های (hooks) قابل سفارشی‌سازی را برای نویسندگی دستی در یک گونه‌ی بخشی خودکار پدید آمده می‌دهند؛ برای نمونه:</p>
<pre><code class="language-Cs">partial class PaymentForm // In auto-generated file
{
 ...
 partial void ValidatePayment (decimal amount);
}
partial class PaymentForm // In hand-authored file
{
 ...
 partial void ValidatePayment (decimal amount)
 {
 if (amount &gt; 100)
 ...
 }
}
</code></pre>
<p>یک متد بخشی از دو بخش پدید آمده است: یک شناسایی و یک پیاده‌سازی. شناسایی به گونه‌ای همگانی از سوی یک پدیدآورنده‌ی کد (code generator) نوشته می‌شود و پیاده‌سازی به گونه‌ای همگانی به گونه‌ی دستی نوشته می‌شود. اگر یک پیاده‌سازی فراهم نشود، شناسایی متد بخشی گردآوری نمی‌شود (و کدی که آن را فراخوانی می‌کند نیز گردآوری نمی‌شود). این کار به کد خودکار پدید آمده پروانه می‌دهد که در فراهم کردن قلاب‌ها بخشنده باشد، بدون این که نگران سنگین شدن (bloat) باشد.</p>
<p>متدهای بخشی باید <code>void</code> باشند و به گونه‌ی ضمنی خصوصی (<code>private</code>) هستند. آن‌ها نمی‌توانند شامل پارامترهای <code>out</code> باشند.</p>
<h3>متدهای بخشی گسترش‌یافته (Extended partial methods)</h3>
<p>متدهای بخشی گسترش‌یافته (از سی‌شارپ 9)، برای سناریوی پدید آوردن کد برعکس (reverse code generation scenario) طراحی شده‌اند، جایی که یک برنامه‌نویس قلاب‌هایی را شناسایی می‌کند که یک پدیدآورنده‌ی کد آن‌ها را پیاده‌سازی می‌کند. یک نمونه از جایی که این می‌تواند رخ دهد، با پدیدآورنده‌های سرچشمه (source generators) است، یک ویژگی Roslyn که به شما پروانه می‌دهد یک اسمبلی را به گردآورنده بدهید که به گونه‌ی خودکار بخش‌هایی از کد شما را پدید می‌آورد.</p>
<p>یک شناسایی متد بخشی، گسترش‌یافته است اگر با یک پالایشگر دسترسی آغاز شود:</p>
<pre><code class="language-Cs">public partial class Test
{
    public partial void M1(); // Extended partial method
    private partial void M2(); // Extended partial method
}

</code></pre>
<p>بودن پالایشگر دسترسی تنها بر دسترسی‌پذیری اثر نمی‌گذارد: به گردآورنده می‌گوید که شناسایی را به گونه‌ای دگرسان پردازش کند.</p>
<p>متدهای بخشی گسترش‌یافته باید پیاده‌سازی داشته باشند؛ اگر پیاده‌سازی نشوند، از بین نمی‌روند. در این نمونه، <code>M1</code> و <code>M2</code> باید پیاده‌سازی داشته باشند، زیرا هر یک پالایشگرهای دسترسی (public و private) را مشخص کرده‌اند.</p>
<p>به دلیل این که آن‌ها از بین نمی‌روند، متدهای بخشی گسترش‌یافته می‌توانند هر گونه‌ای را بازگردانند و می‌توانند شامل پارامترهای <code>out</code> باشند:</p>
<pre><code class="language-Cs">public partial class Test
{
    public partial bool IsValid (string identifier);
    internal partial bool TryParse (string number, out int result);
}
</code></pre>
<h3>عملگر nameof</h3>
<p>عملگر <code>nameof</code> نام هر نماد (<code>symbol</code>) (گونه، عضو، متغیر، و ...) را به عنوان یک رشته (<code>string</code>) بازمی‌گرداند:</p>
<pre><code class="language-Cs">int count = 123;
string name = nameof (count); // name is &quot;count&quot;
</code></pre>
<p>سودمندی آن نسبت به مشخص کردن یک رشته، بررسی گونه‌ی ایستا (static type checking) است. ابزارهایی مانند ویژوال استودیو می‌توانند ارجاع نماد را درک کنند، بنابراین اگر شما نام نماد مورد نظر را دگرگون کنید، همه‌ی ارجاع‌های آن نیز دوباره نام‌گذاری خواهند شد.</p>
<p>برای مشخص کردن نام یک عضو گونه (type member) مانند یک فیلد یا ویژگی، گونه را نیز بگذارید. این کار با هر دو عضو ایستا و نمونه‌ای کار می‌کند:</p>
<pre><code class="language-Cs">string name = nameof (StringBuilder.Length);
</code></pre>
<p>این به Length ارزیابی می‌شود. برای بازگرداندن <code>StringBuilder.Length</code>، شما باید این کار را
انجام دهید:</p>
<pre><code class="language-Cs">nameof (StringBuilder) + &quot;.&quot; + nameof (StringBuilder.Length);
</code></pre>
<h2>ارث‌بری (Inheritance)</h2>
<p>یک کلاس می تواند از کلاس دیگری ارث‌بری کند تا کلاس اصلی را گسترش(extend) یا سفارشی سازی(customize) کند.
ارث بری از یک کلاس به شما پروانه می دهد تا کارکرد (functionality ) آن کلاس را دوباره به کار ببرید.
به ای اینکه آن را از پایه بسازید.
یک کلاس می تواند تنها از یک کلاس ارث‌بری کند، اما خودش می تواند از سوی چندین کلاس ‌ارثبری شود.
بدون گونه یک <strong>سلسله مراتب کلاس (class hierarchy)</strong> را پدید می‌آورد.
در این نمونه ، ما با شناسایی یک کلاس به نام <code>Asset</code> آغاز میکنیم :</p>
<pre><code class="language-Cs">public class Asset{
    public string Name;
}
</code></pre>
<p>سپس، کلاس هایی به نام <code>Stock</code> و <code>House</code> را شناسایی می کنیم که از <code>Asset</code> ارث‌بری خواهند کرد.
<code>Stock</code> و <code>House</code> هر آنچه در <code>Asset</code> دارد را به دست می آورند.
به همراه هر عضو (member) افزوده‌ای که خود شناسایی میکنند:</p>
<pre><code class="language-Cs">public class Stock : Asset // از Asset ارث‌بری می‌کند
{
    public long SharesOwned;
}
public class House : Asset // از Asset ارث‌بری می‌کند
{
    public decimal Mortgage;
}
</code></pre>
<p>این هم چگونگی بهره‌گیری از این کلاس‌ها :</p>
<pre><code class="language-Cs">Stock msft = new Stock { Name=&quot;MSFT&quot;,
SharesOwned=1000 };
Console.WriteLine (msft.Name); // MSFT
Console.WriteLine (msft.SharesOwned); // 1000

House mansion = new House { Name=&quot;Mansion&quot;,
 Mortgage=250000 };
Console.WriteLine (mansion.Name); // Mansion
Console.WriteLine (mansion.Mortgage); // 250000
</code></pre>
<p>کلاس‌های مشتق‌شده (derived classes)، <code>Stock</code> و <code>House،</code> فیلد <code>Name</code> را از کلاس پایه (base class)، <code>Asset</code>، ارث‌بری می‌کنند.
یک کلاس مشتق‌شده، زیرکلاس (<code>subclass</code>) نیز خوانده می‌شود.
یک کلاس پایه، بالاکلاس (<code>superclass</code>) نیز خوانده می‌شود.</p>
<h3>چندریختی (Polymorphism)</h3>
<p>ارجاع‌ها (references) چندریخت(polymorphic) هستند.
این بدان معناست که یک متغیر از گونه‌ی <code>x</code> می تواند به شیئی اشاره کند که زیرکلاس <code>x</code> است .
برای نمونه، متد زیر را در نظر بگیرید :</p>
<pre><code class="language-Cs">public static void Display (Asset asset)
{
    System.Console.WriteLine (asset.Name);
}
</code></pre>
<p>این متد می تواند هم یک <code>Stock</code> و هم یک <code>House</code> را نمایش دهد ،
چرا که هر دو از <code>Asset</code> هستند :</p>
<pre><code class="language-Cs">Stock msft = new Stock ... ;
House mansion = new House ... ;
Display (msft);
Display (mansion);
</code></pre>
<p>چندریختی بر این پایه کار میکند که زیرکلاس‌ها (<code>Stock</code>و <code>House</code>) همه‌ی ویژگی های کلاس پایه‌ی خود (<code>Asset</code>) را دارند.
با این همه، برعکس آن درست نیست . اگر <code>Display</code> برای پذیرش یک <code>House</code> درگون می شد، نمی‌توانستید یک <code>Asset</code> را به آن بفرستید:</p>
<pre><code class="language-Cs">Display (new Asset()); // کژکاری زمان گردآوری (Compile-time error)
public static void Display (House house) // یک Asset را نمی‌پذیرد
{
    System.Console.WriteLine (house.Mortgage);
}
</code></pre>
<h3>نوع‌ریزی (Casting) و تبدیل‌های ارجاعی (Reference Conversions)</h3>
<p>یک ارجاع شیء می‌تواند:</p>
<ul>
<li>
<p>به گونه‌ی ضمنی <strong>بالا-نوع‌ریزی (implicitly upcast)</strong> به یک ارجاع کلاس پایه شود.</p>
</li>
<li>
<p>به گونه‌ی آشکار <strong>پایین-نوع‌ریزی (explicitly downcast)</strong> به یک ارجاع زیرکلاس شود.</p>
</li>
</ul>
<p>بالا-نوع‌ریزی و پایین-نوع‌ریزی بین گونه‌های ارجاعی سازگار (compatible reference types)، تبدیل‌های ارجاعی را انجام می‌دهند: یک ارجاع نو (به گونه‌ی منطقی) ساخته می‌شود که به همان شیء اشاره می‌کند. یک بالا-نوع‌ریزی همیشه موفق است؛ یک پایین-نوع‌ریزی تنها در صورتی موفق است که شیء به گونه‌ای مناسب گونه‌بندی شده باشد.</p>
<h4>بالا-نوع‌ریزی (Upcasting)</h4>
<p>یک عملیات بالا-نوع‌ریزی ، یک ارجاع کلاس پایه را از یک ارجاع زیرکلاس می سازد :</p>
<pre><code class="language-Cs">Stock msft = new Stock();
Asset a = msft; // بالا-نوع‌ریزی
</code></pre>
<p>پس از بالا-نوع‌ریزی ، متغیر <code>a</code> همچنان به همان شیء <code>Stock</code> که متغیر <code>msft</code> اشاره میکند،
خود شیء مورد ارجاع، دگرگون یا تبدیل نمی شود :</p>
<pre><code class="language-Cs">Console.WriteLine (a == msft); // True
</code></pre>
<p>گرچه <code>a</code> و <code>msft</code> به شیء همسان اشاره می کنند ، <code>a</code> دیدگاه محدودکننده‌تری بر روی آن شیء دارد :</p>
<pre><code class="language-Cs">Console.WriteLine (a.Name); // OK
Console.WriteLine (a.SharesOwned); // کژکاری زمان گردآوری
//کژکاری(Exception)
</code></pre>
<p>خط پایانی یک خطا زمان گردآوری پدید می‌آورد ، چرا که متغیر <code>a</code> از گونه‌ی <code>Asset</code> است گرچه به شیئی از گونه‌ی <code>Stock</code> اشاره می کند .
برای دسترسی به فیلد <code>SharesOwend</code> آن ، باید <code>Asset</code> را به یک <code>Stock</code> پایین-نوع‌ریزی کنید.</p>
<h4>پایین-نوع‌ریزی (Downcasting)</h4>
<p>یک عملیات پایین-نوع‌ریزی، یک ارجاع زیرکلاس را از یک ارجاع کلاس پایه می‌سازد:</p>
<pre><code class="language-Cs">Stock msft = new Stock();
Asset a = msft; // بالا-نوع‌ریزی
Stock s = (Stock)a; // پایین-نوع‌ریزی
```csharp
Console.WriteLine (s.SharesOwned); // &lt;بدون خطا&gt;
Console.WriteLine (s == a); // True
Console.WriteLine (s == msft); // True
</code></pre>
<p>همانند یک بالا-نوع‌ریزی، تنها ارجاع‌ها اثر می‌پذیرند — نه شیء زیربنایی. یک پایین-نوع‌ریزی نیاز به یک نوع‌ریزی آشکار دارد،
چرا که به گونه‌ی بالقوه می‌تواند در زمان اجرا (runtime) شکست بخورد:</p>
<pre><code class="language-Cs">House h = new House();
Asset a = h; // بالا-نوع‌ریزی همیشه موفق است
Stock s = (Stock)a; // پایین-نوع‌ریزی شکست می‌خورد: a یک Stock نیست
</code></pre>
<blockquote>
<p>اگر یک پایین-نوع‌ریزی شکست بخورد، یک InvalidCastException (کژکاری نوع‌ریزی نادرست) پرتاب می‌شود. این یک نمونه از بررسی<strong>گونه در زمان اجرا (runtime type checking)</strong> است.</p>
</blockquote>
<h3>عملگر as</h3>
<p>عملگر <code>as</code> یک پایین-نوع‌ریزی را انجام می‌دهد که اگر پایین-نوع‌ریزی شکست بخورد، به <code>null</code> ارزیابی می‌شود (به جای پرتاب یک خطا):</p>
<pre><code class="language-Cs">Asset a = new Asset();
Stock s = a as Stock; // s برابر با null است؛ کژکاری پرتاب نمی‌شود
</code></pre>
<p>این کار زمانی سودمند است که شما میخواهید پس از آن بررسی کنید که آیا نتیجه <code>null</code> است یا نه:</p>
<pre><code class="language-Cs">if (s != null) Console.WriteLine (s.SharesOwned);
</code></pre>
<p>بدون چنین آزمایشی ، یک نوع ریزی سودمندتر است ،
چرا که اگر شکست بخورد ، یک خطا گویاتر پرتاب می شود.
می توانیم با مقایسه‌ی دو خط کد زیر این را نشان دهیم :</p>
<pre><code class="language-Cs">long shares = ((Stock)a).SharesOwned; // رویکرد #1
long shares = (a as Stock).SharesOwned; // رویکرد #2
</code></pre>
<p>اگر <code>a</code> یک <code>Stock</code> نباشد ، خط نخست یک <code>InvalidCastException</code>(یک خطا از نوع‌ریزی نادرست) پرتاب می کند که شرح دقیقی از آنچه اشتباه رخ داده است، می دهد .
خط دوم یک <code>NullReferenceException</code> (خطا برای ارجاع تهی (<code>null</code>)) پرتاب میکند
که دوپهلو(ambiguous) است . آیا <code>a</code> یک <code>Stock</code> نبود، یا <code>a</code> برابر با <code>null</code> بود؟</p>
<p>راه دیگر برای نگاه کردن به آن این است که با عملگر نوع‌ریزی ، شما به گردآورنده می گویید :
<em>من از گونه‌ی یک ارزش مطمئن هستم; اگر اشتباه کنم، در کد من یک نادرستی(bug) وجود دارد، پس یک خطا پرتاب کن</em>
درحالی که به عملگر <code>as</code> شما از گونه‌ی آن ناممئن هستید و می خواهید بر پایه‌ی نتیجه در زمان اجرا ، شاخه بندی کنید.</p>
<p>عملگر <code>as</code> نمی‌تواند تبدیل‌های سفارشی (custom conversions) را انجام دهد و نمی‌تواند تبدیل‌های عددی (numeric conversions) را انجام دهد:</p>
<pre><code class="language-Cs">long x = 3 as long; // خطا زمان گردآوری
</code></pre>
<ul>
<li>عملگرهای <code>as</code> و نوع‌ریزی نیز بالا-نوع‌ریزی را انجام می‌دهند، گرچه این کار خیلی سودمند نیست، چرا که یک تبدیل ضمنی کار را انجام خواهد داد.</li>
</ul>
<h3>عملگر is</h3>
<p>عملگر <code>is</code> بررسی می‌کند که آیا یک متغیر با یک الگو (pattern) همسان است یا نه. سی‌شارپ از چندین گونه الگو پشتیبانی می‌کند که مهم‌ترین آن‌ها الگوی گونه (type pattern) است، جایی که یک نام گونه پس از کلیدواژه‌ی <code>is</code> می‌آید.</p>
<p>در این زمینه، عملگر <code>is</code> بررسی می‌کند که آیا یک تبدیل ارجاعی موفق خواهد بود — به سخن دیگر، آیا یک شیء از یک کلاس مشخص مشتق شده است (یا یک میانجی را پیاده‌سازی می‌کند). این عملگر اغلب برای آزمایش پیش از پایین-نوع‌ریزی به کار می‌رود:</p>
<pre><code class="language-Cs">if (a is Stock)
{
Console.WriteLine (((Stock)a).SharesOwned);
}
</code></pre>
<p>عملگر is همچنین اگر یک تبدیل بازگشایی (unboxing conversion) موفق باشد، به <code>true</code> ارزیابی می‌شود. با این همه، تبدیل‌های سفارشی یا عددی را در نظر نمی‌گیرد.</p>
<blockquote>
<p>عملگر <code>is</code> با بسیاری از الگوهای دیگر که در نسخه‌های اخیر سی‌شارپ پدیدار شده‌اند، کار می‌کند.</p>
</blockquote>
<h3>شناسایی یک متغیر الگو (Introducing a pattern variable)</h3>
<p>شما می‌توانید در هنگام بهره‌گیری از عملگر <code>is</code>، یک متغیر الگو (pattern variable) را شناسایی کنید:</p>
<pre><code class="language-Cs">if (a is Stock s)
    Console.WriteLine (s.SharesOwned);
</code></pre>
<p>این نمونه‌ی زیر هم ارز است :</p>
<pre><code class="language-Cs">Stock s;
if (a is Stock)
{
    s = (Stock) a;
    Console.WriteLine (s.SharesOwned);
}

</code></pre>
<p>متغیری که شما شناسایی می‌کنید، برای «مصرف بی‌درنگ» در دسترس است، بنابراین نمونه‌ی زیر درست است:</p>
<pre><code class="language-Cs">if (a is Stock s &amp;&amp; s.SharesOwned &gt; 100000)
    Console.WriteLine (&quot;Wealthy&quot;);
</code></pre>
<p>و در خارج از بیان <code>is</code> در دامنه (scope) باقی می‌ماند، که به این پروانه می‌دهد:</p>
<pre><code class="language-Cs">if (a is Stock s &amp;&amp; s.SharesOwned &gt; 100000)
    Console.WriteLine (&quot;Wealthy&quot;);
else
    s = new Stock(); // s در دامنه است
Console.WriteLine (s.SharesOwned); // همچنان در دامنه است
</code></pre>

  </main>

  <!-- فوتر مشترک -->
  <footer class="footer">
    <div class="container">
      <p>
        <img src="/icone/copyright.svg" alt="کپی‌رایت" width="14" height="14"
             style="vertical-align:middle;margin-inline:4px">
        <span id="y"></span> Gitab — برای توسعه‌دهندگان
      </p>
    </div>
  </footer>

  <!-- سال + اسکریپت تم -->
  <script>
    document.getElementById('y').textContent = new Date().getFullYear();

    (() => {
      const root = document.documentElement;
      const btn = document.getElementById('themeToggle');
      const KEY = 'gitab-theme';
      const media = window.matchMedia('(prefers-color-scheme: dark)');
      const getEffective = s => s === 'auto' ? (media.matches ? 'dark' : 'light') : s;
      function updateTheme(s) {
        root.setAttribute('data-theme', s);
        const mode = getEffective(s);
        root.dataset.colorMode = mode;
        btn.dataset.icon = mode === 'dark' ? 'moon' : 'sun';
      }
      const saved = localStorage.getItem(KEY) || 'auto';
      updateTheme(saved);
      btn.addEventListener('click', () => {
        const curr = localStorage.getItem(KEY) || 'auto';
        const next = curr === 'auto' ? 'dark' : curr === 'dark' ? 'light' : 'auto';
        localStorage.setItem(KEY, next);
        updateTheme(next);
      });
      media.addEventListener('change', () => {
        if ((localStorage.getItem(KEY) || 'auto') === 'auto') updateTheme('auto');
      });
      window.addEventListener('DOMContentLoaded', () => updateTheme(saved));
    })();
  </script>
</body>
</html>
